Това са указания за използване на инструментите за проверка, включени към тестовите примери. Можете спокойно да използвате тях или всякакви други методи, които ви позволяват да оцените обективно работите.
Тестовете и авторовите решения са подредени в естествена структура: името на папката съответства на групата, подпапките са author и tests.
В author са решенията на авторите. В tests се намират:
1. всички тестове в текстов формат и имена, съответни на имената на задачите, снабдени с двусимволни номера от 01 до 10 (00 е от даден в задачата тестов пример) и разширение in.
2. решенията, давани от авторовите реазлизации със същите имена и номера и разширение sol.
3. файлове на C с част от името checker, позволяващи автоматизиране на проверката.
4. BAT-файлове c.bat и ch.bat за проверка на изпълним файл с името на задачата.

C-файловете трябва да бъдат компилирани и в същите папки да се получат файлове със същите имена и разширение exe. Тогава:
1. Копира се проверяваното exe в папката
2. Преминава се в конзолен режим
3. Стартира се:
    ch (без параметри) - за цялостна проверка ИЛИ
    c двусимволен_номер_на_тест - за проверка на конкретен тест
Резултатите се извеждат на стандартния изход и могат да бъдат пренасочвани при желание. Ако няма проблеми, за всеки тест се извеждат два реда: брой точки и (някакво) пояснение, в този ред.